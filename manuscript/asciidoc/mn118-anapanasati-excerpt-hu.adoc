[[mn118-hu]]
= A Lélegzés Tudatosságáról (részlet)

_https://a-buddha-ujja.hu/mn-118/hu/farkas-pal[MN 118], Ānāpānasati
Sutta_

Szerzetesek, a légzés tudatossága, fejlesztve és újra meg újra
gyakorolva nagy eredményt, nagy hasznot hoz, szerzetesek, a légzés
tudatossága, fejlesztve és újra meg újra gyakorolva kiteljesíti a
tudatosság négy megalapozását, a tudatosság négy megalapozása,
fejlesztve és újra meg újra gyakorolva kiteljesíti a megvilágosodás hét
tényezőjét, a megvilágosodás hét tényezője, fejlesztve és újra meg újra
gyakorolva kiteljesíti a tisztánlátásból fakadó megszabadulást.

És fejlesztve, szerzetesek, újra meg újra gyakorolva, hogyan hoz a
légzés tudatossága nagy eredményt, nagy hasznot?

E tanítás szerint a szerzetes kimegy az erdőbe, vagy egy fa tövébe, vagy
egy néptelen helyre, keresztbetett lábakkal leül, kiegyenesíti a testét,
felkeltvén tudatosságát (maga előtt).

Tudatosan lélegzik be, tudatosan lélegzik ki.

*A Test*

Hosszan be- és kilélegezvén tudja, +
‘Hosszan lélegzem be & ki’.

Röviden be- és kilélegezvén tudja, +
‘Röviden lélegzem be & ki’.

Így gyakorol: +
‘A teljes testet tapasztalva lélegzem be & ki’.

Így gyakorol: +
‘A testi képző erőket elnyugtatva, lélegzem be & ki’.

*Az Érzések*

Így gyakorol:

‘Örömöt tapasztalva lélegzem be & ki’.

‘Boldogságot tapasztalva lélegzem be & ki’.

‘A tudati képző erőket tapasztalva lélegzem be & ki’.

‘A tudati képző erőket elnyugtatva lélegzem be & ki’.

*A Tudat*

Így gyakorol:

‘A tudatot tapasztalva lélegzem be & ki’.

‘A tudatot felvidítva lélegzem be & ki’.

‘A tudatot összpontosítva lélegzem be & ki’.

‘A tudatot megszabadítva lélegzem be & ki’.

*A Tudat Tartalma*

Így gyakorol:

‘A mulandóság fölött szemlélődve lélegzem be & ki’.

‘Az elenyészés fölött szemlélődve lélegzem be & ki’.

‘A megszűnés fölött szemlélődve lélegzem be & ki’.

‘Az eloldódás fölött szemlélődve lélegzem be & ki’.

Ily módon hoz a légzés tudatossága, fejlesztve és újra meg újra
gyakorolva, nagy eredményt, nagy hasznot.

[[anapanasati]](_1.1. ábra. Éberség a Légzésre, Ānāpānasati_)

image::diagrams/mindfulness-of-breathing-hu.jpg[Éberség a Légzésre]
